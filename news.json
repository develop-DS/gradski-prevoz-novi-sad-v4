[
    {
        "date": "04.03.2021",
        "title": "ПОЈАЧАНИ ПОЛАСЦИ ЗБОГ ЗАДУШНИЦА",
        "sections": [
            {
                "text": "ЈГСП „Нови Сад“ обавештава кориснике услуга да ће у суботу, 6. марта, због верског празника Задушнице на линији број 14 бити ангажовани зглобни аутобуси, а по потреби биће уведени и додатни поласци. Појачани поласци биће и на линији за Ченеј у 10:30 и 11:45 часова.\n\nАутобуси на линији број 53 на поласцима у 8:40 и 9:50 часова саобраћаће до футошког гробља (повратак је у 9.30, односно у 10.40 часова)."
            }
        ]
    },
    {
        "date": "26.02.2021",
        "title": "ПРИВРЕМЕНО УКИДАЊЕ СТАЈАЛИШТА ИСПРЕД СНП И „БАЗАРА“",
        "sections": [
            {
                "text": "У складу са решењем Градске управе за саобраћај и путеве, због извођења радова на изградњи-уређењу дела градског језгра, привремено се укидају аутобуска стајалишта у Успенској улици (испред Српског народног позоришта) и на Булевару Михајла Пупина (испред ТЦ „Базар“). \n\nАутобуси на линијама број 1, 2, 3, 5, 5Н, 8, 10, 12, 14, 15, 18А и 18Б неће се заустављати на стајалишту испред СНП-а од 01. 03. 2021. године до успостављања услова за поновно коришћење стајалишта.\n\nАутобуси на линијама 1, 3, 3А, 4, 6, 8, 12 и 18Б користиће привремено аутобуско стајалиште на Булевару Михајла Пупина 3 од 01. 03. 2021. године до успостављања услова за поновно коришћење стајалишта испред ТЦ „Базар“."
            }
        ]
    },
    {
        "date": "26.02.2021",
        "title": "ЛИНИЈА 17 - ИЗМЕЊЕНО ВРЕМЕ ПОСЛЕДЊЕГ ПОЛАСКА ИЗ ТРЖНОГ ЦЕНТРА БИГ",
        "sections": [
            {
                "text": "У складу са епидемиолошким мерама којима је скраћено радно време тржних центара, ЈГСП „Нови Сад“ је ускладио превоз са потребама путника, посетилаца и запослених ТЦ БИГ, па је последњи полазак аутобуса на линији 17 из БИГ-а у СУБОТУ И НЕДЕЉУ (27. и 28. фебруар) у 14:30 часова."
            }
        ]
    },
    {
        "date": "26.02.2021",
        "title": "ЛИНИЈА 20 - ИЗМЕЊЕНО ВРЕМЕ ПОСЛЕДЊЕГ ПОЛАСКА ИЗ „ЛЕСНИНЕ“",
        "sections": [
            {
                "text": "У складу са епидемиолошким мерама којима је скраћено радно време тржних центара, ЈГСП „Нови Сад“ је ускладио превоз на линији 20. Последњи полазак аутобуса на линији 20 из „Леснине“ у СУБОТУ (27. фебруара) је у 15 часова, а у НЕДЕЉУ (28. фебруар) у 12:30 часова."
            }
        ]
    },
    {
        "date": "31.08.2020",
        "title": "ОД 01. СЕПТЕМБРА 2020. ГОДИНЕ ЈЕСЕЊИ РЕД ВОЖЊЕ И НОВА ГРАДСКА АУТОБУСКА ЛИНИЈА 3Б",
        "sections": [
            {
                "text": "Од 1. септембра 2020. године, аутобуси ЈГСП \"Нови Сад\" саобраћаће по „Јесењем“ реду вожње. Нови ред вожње подразумева временске корекције аутобуских полазака, усклађене са потребама корисника услуга превоза у наредним месецима. Сваке године по завршетку лета потребе за јавним превозом се повећавају, због повратка са годишњих одмора, почетка школске године и сл., па у складу са тим прилагођава се и ред вожње. То значи да ће на улицама града и приградских насеља бити више аутобуса у односу на летњи ред вожње."
            },
            {
                "text": "Новина у односу на претходни ред вожње јесте увођење нове градске линије број 3Б (ПЕТРОВАРАДИН (О.Ш. „Јован Дучић“) - ПУЦКАРОШ)."
            },
            {
                "text": "Сматрамо да ће предложени ред вожње, уз планиране капацитете задовољити превозне захтеве наших корисника."
            },
            {
                "text": "НОВА ГРАДСКА АУТОБУСКА ЛИНИЈА БРОЈ 3Б (ПЕТРОВАРАДИН О.Ш. „Ј. ДУЧИЋ“ – ПУЦКАРОШ)"
            },
            {
                "text": "Обавештавамо вас да од 01.09.2020. год. у систему јавног превоза путника ЈГСП „Нови Сад“ почиње да саобраћа нова градска аутобуска линија број 3Б Петроварадин О.Ш. „ЈОВАН ДУЧИЋ“ - Пуцкарош."
            },
            {
                "text": "СМЕР А (Петроварадин О.Ш. „Ј. Дучић“ – Пуцкарош): Паркинг ресторана „Траг“(окретница) – Прерадовићева – Карловачки друм – Занош – Томе Маретића – Бреза - Павла Ристића."
            },
            {
                "text": "Аутобуска стајалишта у СМЕРУ А:\n\nПРЕРАДОВИЋЕВА (О.Ш. „ЈОВАН ДУЧИЋ“),\n\nПРЕРАДОВИЋЕВА (РАЧКОГ),\n\nПЕТРОВАРАДИН (ЖЕЛЕЗНИЧКА СТАНИЦА),\n\nТЕКИЈЕ (БЕНЗИНСКА ПУМПА),\n\nБРЕЗА (ТОМЕ МАРЕТИЋА)."
            },
            {
                "text": "СМЕР Б (Пуцкарош - Петроварадин О.Ш. „Ј. Дучић“): Павла Ристића - Карловачки друм - Прерадовићева - Паркинг ресторана „Траг“(окретница)."
            },
            {
                "text": "Аутобуска стајалишта у СМЕРУ Б:\n\nБРЕЗА (ТОМЕ МАРЕТИЋА),\n\nБРЕЗА (ПАВЛА РИСТИЋА), \n\nТЕКИЈЕ (НАВИП),\n\nПЕТРОВАРАДИН (ЖЕЛЕЗНИЧКА СТАНИЦА),\n\nПРЕРАДОВИЋЕВА (ШЕНОИНА)."
            }
        ]
    },
    {
        "date": "24.01.2020",
        "title": "ЛИНИЈА 6А – ПРИВРЕМЕНА ИЗМЕНА ОД 28.01.",
        "sections": [
            {
                "text": "У складу са решењем Градске управе за саобраћај и путеве Града Новог Сада, од 28. јануара 2020.године поново се пушта у саобраћај линија број 6А (Адице-ОШ “Марија Трандафил“ Ветерник), али на привремено измењеној траси због радова на изградњи доводника воде за Бегеч, које изводи ЈКП „Водовод и канализација“ у Ветерничкој улици у Адицама и Дунавској улици у насељу Фештер. До успостављања услова за кретање возила јавног превоза путника редовном трасом аутобуски саобраћај ће се одвијати на следећи начин:\n\nСМЕР АДИЦЕ - ОШ“МАРИЈА ТРАНДАФИЛ“\n\nОд раскрснице улица Ветерничке и Бранка Ћопића аутобуси саобраћају право Улицом Бранка Ћопића, скрећу лево у Бањалучку улицу, десно у Смедеревску улицу, десно у Улицу Симе Шолаје, лево у Улицу Бранка Ћопића, затим десно у Улицу Ћирила и Методија, лево у Улицу Фејеш Кларе, лево на Булевар Патријарха Павла, лево на Футошки пут, настављају Новосадским путем одакле скрећу лево у Дунавску улицу, десно у Паунову улицу до ОШ „Марија Трандафил“.\n\nАутобуска стајалишта на којима се зауставља аутобус:\n\n- Привремено стајалиште у зони раскрснице улица Ветерничка и Бранка Ћопића\n\n- Бањалучка-Бранка Ћопића\n\n- Смедеревска-Бањалучка\n\n- Симе Шолаје-Жикице Јовановића\n\n- Ветерничка-Фештер ОШ „Марија Трандафил“.\n\nСМЕР ОШ“МАРИЈА ТРАНДАФИЛ“ - АДИЦЕ\n\nОд ОШ „Марија Трандафил“ аутобуси скрећу лево у Паунову улицу, затим лево у Дунавску улицу, десно на Новосадски пут, настављају Футошким путем, скрећу десно на Булевар патријарха Павла, десно у Улицу Горана Ковачића, затим Улицом Бранка Ћопића до Ветерничке улице. \n\nАутобуска стајалишта на којима се зауставља аутобус:\n\n- Ветерничка- Фештер ОШ „Марија Трандафил“\n\n- Бранка Ћопића-Симе Шолаје\n\n- Привремено стајалиште у зони раскрснице улица Ветерничка и Бранка Ћопића."
            }
        ]
    }
]
